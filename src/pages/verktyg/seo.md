---

path: "/verktyg/seo"
title: SEO – Search Engine Optimization
subtitle: 'För ett stadigt inflöde av nya leads utan dyra annonskostnader'
templateKey: tools

hero:
  headline: SEO – Search Engine Optimization
  subtext: 'Bygg smart innehåll för långsiktigt inflöde av kunder'
  image: "/img/subject-line-grinder.png"
  cta:
    option: false
    text: Hur mycket spenderar de på sin annonsering? Och hur mycket trafik drar de in?
    buttonText: Klicka här
    buttonLink: /products/
    headline: Vad gör dina konkurrenter?

challenge:
  headline: Dippar inflödet av nya leads när du stänger av kampanjerna?
  text: 'Du har spenderat pengar på tidsbegränsade kampanjer. Förhoppningsvis har det gått bra. Men annonser kostar pengar. Är konkurrensen hög kanske du också spenderat en hel del. När du stänger av kampanjen blir det också som att locka brädseglare till Pite Havsbad i januari. Alla är och surfar någon annanstans. Borde det inte gå att locka till sig de som söker på webben utan att betala en massa pengar? Jodå. '

goal:
  headline: Svara på kundens frågor och bli belönad
  text: Med en lyckad SEO-strategi kommer du att få ett stadigare inflöde och betala mindre för att locka människor som letar efter produkter. Inte sällan är de i köpartagen, eller så gör de research för att komma fram till vilken produkt de ska välja. Ditt företag och dina produkter kan bli en av de hetaste förslagen för dem. Det du behöver göra är att skapa webbsidor som kort och gott svarar på de frågor som ställs. Det finns såklart en massa faktorer som påverkar hur ditt material syns på Google (din webbplats ska också funka tekniskt bra och så vidare), men det viktigaste är ändå att du faktiskt levererar det dina potentiella kunder söker efter. Kan du gissa vilken webbplats på nätet som har bäst SEO? Det kanske inte finns något definitivt svar på frågan, men ett svar som absolut inte är fel är Wikipedia. Tänk – nästan vad du än söker på så kommer Wikipedia upp som ett förslag högt upp bland sökträffarna. Det beror framför allt på att Wikipedia faktiskt svarar på det du undrar över. Den förebilden är inte dum den. Du kanske inte ska bli en Wikipedia, men om du blir ett go-to-place för och hjälper din målgrupp när de googlar – av vem tror du att de helst handlar när det är dags? 
  image: "/img/powerfist.png"
  imagealt: En kraftfull näve för marketing automation
when:
  headline: Då passar SEO ditt företag
  texts:
  - text: Om din Google Ads-annonsering är hårt konkurrensutsatt
    explanation: 'När många slåss om sökord på Google Ads drar priserna iväg. Men inte sällan finns en möjlighet att slå sig in med organiska - icke betalda – sökträffar istället. Det är ingen omedelbar effekt, men över tid kommer ditt SEO-arbete att löna sig. Därför passar SEO ofta som ett komplement till Google Ads, där resultaten kommer snabbare. I slutändan kan SEO dock trumfa annonseringen.'
  - text: 'Om din verksamhet har mycket kunskaper att dela med sig.'  
    explanation: Och det har den! Det handlar mycket om ett mindset. Att dela med sig och hjälpa på riktigt. Inte bara gå på säljet direkt. Hjälper du på riktigt får du förutom bra placering i sökresultaten också potentiella kunder med en positiv inställning till dig. Du blir den som kan det där med, ja det du säljer. Då har du verkligen preppat för sälj.
  - text: Om folk faktiskt googlar på saker som rör det du pysslar med
    explanation: 'Det är kanske en självklarhet, men om du till exempel har en helt ny sorts produkt eller tjänstevariant som ingen känner till är det troligen ingen som helt plötsligt börjar söka på det. Man vill ju inte låta trist men så är det. SEO är inget för dig – än så länge.  Det kan det absolut bli. Men troligare är att du först måste få människor att börja undra över din produkt, och då passar tex annonsering på sociala medier bättre. (Brasklapp: För vissa innovativa företag är det här rådet gräsligt dåligt. Möjligen kan din produkt lösa ett problem som många googlar på och då kan du flytta in SEO i startelvan igen!)'
promise:
  headline: 'Hur får vi igång vår SEO om vi jobbar med Rotor?'
  text: 'Vi tycker – och vi tror att du håller med oss – att det är dumt att lägga pengar på saker som inte fungerar. Vet vi direkt vad som fungerar? Nej. Det är därför vi har vårt säljande system Rotor Uplift. Det handlar om att ta reda på vad som säljer och sen, när man upptäckt vad det är, trumma på i hundraåttio. Med affärsförståelse lär vi oss sökmönster och hittar sökorden med maximal effekt för minst pengar. Vi hjälper dig också att hitta annonserna som sticker ut bland de andra, med annonstexterna som folk inte bara ser, utan också klickar på. Och vi stannar inte där! Med högkonverterande landningssidor kan du ta kunden ända dit du vill. Därför att ett klick på en annons är inte samma sak som ett köp. '
what:
  headline: Hur funkar Google Ads? Läs det här.
  text: 'Ester skulle precis sätta sig i sin lilla KIa för att åka iväg och veckohandla. 
Hennes granne Alf – en trevlig äldre herre som typ bott på gatan för alltid – ropar "Hej Ester! "<br><br>– Hej Alf, hur är läget, ropar Ester tillbaka medan Alf traskar över gatan med ett leende. <br>– Bara fint. har precis satt på sommardäcken på bilen så jag är lite skitig om händerna.<br>– O, det kanske jag också borde göra, det hade jag nästan glömt bort, säger Ester.<br>– Ja, det är verkligen dags nu, svarar Alf och fortsätter:<br>– Men du, hur ser dina vinterdäck ut egentligen? De där ser ut att ha sett sina bästa dagar Ester. Jag ser ju ända härifrån att de ser blanka ut som Mark Levengoods skalle. Inte bra du.<br><br>Alf är lite gubben "know-it-all" men Ester vet att han har rätt. När hon köpte Kian var det Alf som hjälpt tilll att välja en av de mest bensinsnåla bilarna – och den här drog ibland bara 0.33. Alf hade koll, det visste hon.<br><br>– Ja jag ser det när jag kollar. Men gud, det kan ju nästan bli farligt. Jag måste nog fixa nya så jag har till hösten. <br><br>Ester går in i köket, maler lite kaffebönor, kokar upp vatten i vattenkokaren och pressar en liten kanna eko-kaffe i presson."Köpa miljövänliga däck" skriver hon i googles sökfönster när hon satt sig med en kopp rykande varm och mellanrost.<br><br>De fyra första sökresultaten är annonser från olika däckfirmor. Ester fnissar när hon ser att i princip alla har billigast miljödäck. Yeah right.<blockquote>Ester fnissar när hon ser att i princip alla har billigast miljödäck. Yeah right</blockquote><br><br>"Giftfria däck med minimal påverkan på miljön" står det på en av annonserna. Ester läser en extra gång och klickar sig vidare där. På webbsidan som dyker upp får hon upp ett urval av "våra mest miljövänliga däck", med en kort jämförelse mellan produkterna. När hon läser vidare får hon också lite tips på vad man själv kan göra för att köra däcken så miljövänligt som möjligt.<br><br>När hon läser vidare får hon också lite tips på vad man själv kan göra för att köra däcken så miljövänligt som möjligt. Däcktrycket är tydligen viktigt. Ah. Och inte dubbat. Nä det är klart.<br><br>De här däcken verkar ju vettiga, tänker Ester. Hon hoppar ändå tillbaka till Googlesökningen och kikar på några av de andra annonserna. I rubrikerna på deras webbsidor står det MILJÖVÄNLIGT men sen står det inget mer om det tydligen. Billigast verkar alla fortfarande vara, jojomän.<br><br>Ester växlar tillbaka till den första annonsen hon klickade på, väljer däcken med underrubriken "Våra mest populära" och trycker "köp". <br><br>Hon öppnar köksfönstret och spejar efter Alf som fortfarande står ute på sin uppfart och grejar. "Beställt nya däck Alf! Tack!" ropar hon och får en tumme upp tillbaka.'


---